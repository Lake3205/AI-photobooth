# Retro sprint 3

## Aanwezig

- Senna
- Jay
- Tom
- Sjoerd

## Ongeoorloofd afwezig

- Borys

## Inleiding

Voor deze retrospective zijn we begonnen met allen een cijfer aan de sprint te geven om tastbare meting te maken van
hoe we vonden dat de sprint was verlopen. We hebben ook onze cijfers onderbouwd en samengevat, zonder hierin in
discussie te gaan. Vervolgens hebben we teruggeblikt op de actiepunten van de vorige sprint en gekeken in hoeverre we
hier op vooruit zijn gegaan. Hierna hebben we allen de tijd genomen om zelf op te schrijven wat er goed ging
en wat er beter kan. Dit hebben we vervolgens bij elkaar gelegd en geclusterd, waar nodig is verdere informatie gegeven.
Tot slot voor het gezamenlijke deel hebben we aan de hand van de verbeterpunten actiepunten opgesteld voor de volgende
sprint.
Daarna was er ruimte voor individuele reflecties.

## Cijfers

| Naam   | Cijfer |
|--------|--------|
| Borys  | -      |
| Senna  | 7,5    |
| Tom    | 8      |
| Sjoerd | 8,5    |
| Jay    | 8      |

## Actiepunten vorige sprint

- Om individuele initiatief te stimuleren, stellen we per week een nieuwe SCRUM master aan. De scrum master wordt
  geroteerd op basis van achternaam. De scrum master is verantwoordelijk voor het organiseren van de maandag meetings,
  het bijhouden van het sprintboard, en inchecken dat niemand bij zijn taken vastloopt. Ook zorgt hij dat de meetings
  genoteerd worden.
- Notulist wijst de groep erop als het te gezellig wordt en de focus verloren gaat.

Deze punten zijn erg goed opgevolgd. De roterende scrum master werkt goed om iedereen betrokken te houden en iedereen de
kans te geven om initiatief te nemen. Er werd deze sprint door verschillende groepsgenoten gewezen op het werken aan de
datapunten, dit is een verbetering waar op gemikt werd vorige sprint.

## Wat ging goed

| Top                                                                                     | Hoeveelheid |
|-----------------------------------------------------------------------------------------|-------------|
| Goede scope vastgesteld en besloten wat we wel en niet gaan doen voor de laatste sprint | 3           | 
| Alles af wat gepland stond                                                              | 2           | 
| Feature freeze goed toegepast                                                           | 1           |
| Sprint board goed gebruikt door middel van deadlines                                    | 2           |
| Initiatief/Inzet van alle leden door roterende scrum master                             | 2           |
| Communicatie en sfeer                                                                   | 2           |

## Wat ging niet goed?

| Tip                                              | Hoeveelheid | 
|--------------------------------------------------|-------------|
| Gebruik van AI bij documentatie                  | 1           |
| Sommige merge requests bleven iets te lang staan | 2           |

## Actiepunten volgende sprint

Met deze retro hebben we de laatste sprint afgerond. Er is geen volgende sprint gepland, maar stellen deze actiepunten
op met het idee dat er een volgende sprint zou komen.

AI wordt vaak gebruikt, omdat het veel tijd kan besparen. Dit moet echter niet ten koste gaan van de kwaliteit en moet
wel gecontroleerd worden. De geschreven documentatie werd wel al gecontroleerd, alleen nog niet expliciet gelet op
gebruik van AI. Daarom hebben we het volgende actiepunt opgesteld:

- Laat iemand anders de geschreven documentatie controleren. Diegene moet nagaan of de tekst natuurlijk klinkt voor de
  persoon die het heeft geschreven, en of de inhoud klopt. De tekst moet herschreven worden als dit niet het geval is.

Momenteel wordt bij aanmaak van een merge request een bericht gestuurd in de groepschat. Daarna let de assignee er vaak
niet meer op of deze daadwerkelijk wordt nagekeken door een reviewer. Daarom hebben we het volgende actiepunt opgesteld:

- De assignee zorgt ervoor dat bij het aanmaken van een merge request een reviewer wordt toegewezen. Deze reviewer
  koppelt dan terug wanneer hij er naar gaat kijken. Door expliciet een reviewer toe te wijzen vergroot dit de kans dat
  deze snel wordt nagekeken en kan er iemand aangesproken worden als dit niet gebeurt.

## Individuele reflecties per persoon

### Sjoerd

Ik kijk wederom positief terug op deze laatste sprint. We zijn goed van start gegaan door de scope van de sprint
duidelijk te bepalen en user stories weg te strepen die we niet noodzakelijk zijn, zodat we ruim voor de expo alle
features af hebben en ruimte over te laten voor fixes en de afronding van het adviesrapport. Ik ben deze sprint bezig
geweest met het implementeren van de Gemini thinking steps in onze applicatie, wat interessante inzichten heeft gegeven
over hoe AI "denkt". Daarnaast heb ik bijgedragen aan het adviesrapport. Ook was ik de laatste week van de sprint scrum
master, wat volgens mij best goed ging. Ik kwam op de maandagmeeting voorbereid met een agenda en heb door de week de
laatste progressie van de laatste taken gepeild. Tot slot heb ik halverwege de sprint mijn PDP afgerond met nog wat
laatste interessante learnings en zelfreflectie en een conclusie van wat ik heb geleerd.

### Jay

Als ik terug kijk naar vorige sprint ben ik weer tevreden hoe we dit allemaal gedaan hadden. We hebben vanaf het begin
van de sprint meteen goed gekeken wat we willen afmaken en ook concreet naar voren halen wanneer de deadline voor een
issue is. Dit zorgde ervoor dat we allemaal goed wisten wat we moesten doen en wanneer we het af moesten hebben. Ik vind
zelf dat ik goed bezig ben geweest naar het maken van mijn eigen issue en verder heb gekeken naar wat andere aan het
maken zijn. Ik heb deze sprint vooral gewerkt aan de vergelijking van de AI modellen en dit is goed uitgepakt. Ik liep
niet tegen blockers aan en had dus geen hulp nodig van mijn teamleden. Ik ben blij dat dit zo soepel is verlopen.

Verder heb ik ook een week de scrum master rol op mij genomen en ik vond dit ook wel prima. Voor mezelf heb ik een
puntje en dat is dat ik meer de rol als echte leider op me moet nemen. Ik had concrete punten waar ik op wilde letten
voor de maandag meeting en wilde goed bij elkaar zetten hoe we ervoor staan en wat we echt niet meer gaan doen. Dus het
goed uitzoeken van de issues. Ik vond dat ik dit wel goed gedaan had, maar ik denk dat ik nog meer de leiding kan nemen
en niet zomaar iemand over mij heen moet laten. praten als ik de leiding heb. Hierbij met de scrum master rol op mij
nemen ben ik wel proactiever geworden in het nemen van initiatief en dat is iets wat ik zeker wil blijven doen.

Tot slot om terug te kijken naar de sprint ben ik in het algemeen tevreden en ik denk dat we goed bezig zijn geweest als
team en dat ik ook goed bezig ben individueel. Zo pak ik altijd goed mijn taken op als die gevraagd van me worden. Ik
ben blij hoe we dit project hebben afgerond en kijk met een goed gevoel terug naar deze sprint.

### Tom

Ik ben erg tevreden over het verloop van deze sprint, vandaar dat ik het een 8 geef. Mijn actiepunt van vorige sprint
over taken meer uit handen geven is vrij goed gegaan. Om niet te veel werk naar me toe te trekken had ik destijds
besloten om maximaal 1 taak te "claimen" in de to-do lijst. Wegens de wat afwijkende aard van de laatste sprint is dit
wel goed gelukt, maar dit reflecteert niet helemaal een normale sprint. Desalniettemin heb ik deze sprint goed
samengewerkt met mijn teamleden en taken gedeeld waar nodig. Vooral bij het schrijven van het adviesrapport zijn de
taken goed verdeeld en heb ik het controleren en verbeteren van het rapport aan anderen overgelaten, terwijl ik met
Sjoerd nog het laatste beeldmateriaal vaststelde. Ik had de neiging om zelf iedereens werk te willen controleren, maar
heb dit nu losgelaten en vertrouw op de kwaliteit van mijn teamleden. Dit heeft me tijd bespaard en ik denk dat het de
samenwerking ten goede is gekomen.

De afronding van het project is naar mijn gevoel erg soepel verlopen. Behalve wat kleine puntjes benoemd in deze retro,
zijn er geen grote problemen geweest. We hebben de scope van de sprint goed bepaald en ons hieraan gehouden, waardoor we
ruim op tijd klaar waren met alle taken. Dit gaf ons ook de ruimte om het adviesrapport te schrijven en te controleren.
Al met al kijk ik met een goed gevoel terug op deze sprint en ben ik tevreden met mijn eigen bijdrage en die van het
team.

### Senna

Tijdens sprint 4 heb ik mijn focus vooral gelegd op het werkend krijgen van de raspberry PI waardoor ik in vergelijking
tot de andere meer fysiek ben bezig geweest. Na 2 nachten doorgehaald te hebben met mijn eigen oude Raspberry pi 2 B, en
het niet werkend krijgen ervan omdat de Camera driver deprecated is. Hierna heb ik van Marise een PI 5 te leen gekregen
en dit verliep een stuk soepeler (het werkt nu).

Daarnaast heb ik gewerkt aan het advies rapport en heb ik nog kunnen onderzoeken wat de gevolgen zijn van AI binnen het
gebruik van beveiliging cameraâ€™s. Dit zette me aan het denken waardoor ik ook uitgezocht heb wat de limieten zijn binnen
de implementaties van AI. Hiervoor heb ik wat wetten uitgezocht en heb ik een lijstje kunnen maken en kunnen
implementeren in het verslag.

Reflectie op aandacht punten vorige keer:  
Ik heb deze sprint gewerkt om beter te documenteren. Hierbij is de front-end beter gedocumenteerd. Dit heb ik opgelost
door daadwerkelijk te documenteren. Ik vond dit eerst nogal moeilijk omdat het zo veel leek.

Deze sprint gingen de overleggen ook een stuk beter, ook al was ik niet de enige reden waarom we afdwaalde. We zijn in
principe gewoon een groep vrienden die een project samen maken dus af en toe dwaalde we af waardoor alles wat langer
duurde. Maar dit hebben we opgelost om hier duidelijke afspraken over te maken. Iemand aanwijzen die het gesprek on
track houd.

Tot slot, wat ik meeneem naar het volgende project is dat ik me sprint bord goed moet blijven gebruiken om gemotiveerd
te blijven. Dit is war ik het meest van heb geleerd dit semester.

### Borys

Laten we beginnen met het een klein beetje zelfkritiek, namelijk eht feit dat ik niet aanwezig was tijdens deze sprint
retrospective. Dit komt doordat ik me had
overslapen en de dag ervoor te laat naar bed was gegaan. Ik bied mijn excuses aan voor mijn afwezigheid. Er zijn echter
ook wat persoonlijke dingen van spel, maar hier ga ik nier verder op in in deze retrospective. Ik snap dat dit vervelend
is, en ik snap als mij dit punten zal kosten. Ik zal hieronder even snel reflecteren op de sprint.

Cijfer: Ik geef de sprint een 9, omdat ik vind dat we als team goed hebben samengewerkt en de doelen van de
sprint hebben behaald. We hebben duidelijke communicatie gehad en iedereen heeft zijn taken goed uitgevoerd. Als er
problemen waren werden deze snel opgelost, iedereen was overduidelijk goed bezig met zjn taken en goals, dus ik zie niet
direct redenen die zouden kunnen worden gezien als slecht.

Tips en tops: Ik heb zelf eigenlijk geen nieuwe tips en tops toe te voegen aan wat er al is gezegd. Ik vond de deadlines
en het nakijken of dingen werden gedaan door de roterende scrummaster een belachelijk goed idee. Dit zorgde ervoor dat
mijn motivatie ineens een stuk hoger lag omdat er een bepaald soort druk achter zat. Zo heb ik lekker veel kunnen doen
en is iedereen ook blij met wat ik heb gedaan. Ook vond ik het waanzinning fijn dat we van te voren hadden opgesteld wat
af moest, en wat "mocht". Dit zorgde voor een stuk minder verwarring in het team en meer focus op wat echt belangrijk
was. Ook vond ik de nieuwe labels die we hadden gemaakt in GitLab super fijn.
Ik ga akkoord met het puntje van gebruiken van AI bij documentatie, ook al heb ik zelf in dat opzicht gefaald. Bij nader
inzien was de kwaliteit van het document misschien toch wat lager dan ik zou verwachten van mezelf, maar dit is een
werkpunt en zal worden verwerkt in te nabije toekomst.

Wel wil ik graag aankaarten dat ik vond dat de algemene sprint heel goed ging en alles vlot verliep. Ik zelf heb gewerkt
aan de bounding box rond het gezicht als de camera aanstaat, maar ook aan het hermaken van de form om daar eenc
comparison toe te voegen die duidelijk laat zien wat elke AI "denkt". Ik ben zelf super tevreden met wat ik had gemaakt
tijdens deze sprint, want ik heb het gevoel dat de toegevoegde waarde best hoog ligt bij deze features. Ook hebben we
als team gewerkt aan het adviesrapport, en uiteindelijk hebben we wel een mooi document kunnen opleveren, naar mijn
mening tenminste.

Zo dus om even snel te concluderen, ik ben super tevreden met deze sprint en ik denk dat we als team goed hebben
samengewerkt. Ik kijk
uit naar de expo en het afronden van dit project. Ook zal ik voor mezelf letten dat het gevalletje op tijd opstaan zal
worden opgevolgd, al is het door mij of iemand anders. Ik wil nogmaals mijn excuses aanbieden voor mijn afwezigheid
tijdens deze retro.